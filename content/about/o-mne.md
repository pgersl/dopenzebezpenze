---
title: Petr Geršl
layout: single
coloring: brown
---
Petr Geršl je akreditovaný poradce Golden Gate. Projekt *Do penze bez penze* je kombinací jeho dvou vášní – **investice a vzdělávání**. Skrze něj se snaží dostávat informace o investování mezi co možná největší počet mladých lidí. To, že před sebou takovou budoucnost mají, možná vědí, ale že řešení nemusí být tak bolestivé už mnozí nevědí.

V Golden Gate je téma investic jeho každodenní kávou a v této oblasti se snaží neustále vzdělávat a zdokonalovat. Díky Golden Gate se věnuje také investicím do méně běžných aktiv, s jejichž pomocí ale dokáže stavět robustní portfolia, která jsou vhodná do každé doby.

{{< slogan content="Řídím se jednoduchou myšlenkou – nikdy není příliš brzy na to začít." color="brown" >}}

Petr Geršl odmaturoval na Cyrilometodějském gymnáziu v Brně, ve studiu pokračuje na Jihočeské univerzitě v Českých Budějovicích a působí v Brně. Pochází z malé vesničky nedaleko Brna, kde se angažuje v místní farnosti, jako webový administrátor a varhaník, a v knihovně jako její vedoucí.

Své ambice v rámci vzdělávání nenaplňuje čistě jen projektem *Do penze bez penze*, ale věnuje se také popularizaci vědy v rámci projektu *[Zvaž vědu!](https://zvazvedu.cz/)*, který mladým ukazuje možnosti participace ve vědě už na střední škole. Podílel se také na organizaci několika ročníků brněnského *[AstroPi Hackathonu](https://astropi-hackathon.org/)*, kde se týmy různých věků snaží plnit vědecký úkol. Kromě toho si najde čas také na doučování několika studentů.

Kromě toho všeho se věnuje navíc ještě hudební skladbě. Už 5 let se věnuje komponování skladeb od sólových nástrojů po celý orchestr. Zatím má jeho katalog necelých 50 děl a vydá zhruba na den čistého času.

Více na jeho [osobních stránkách](https://pgersl.xyz/)

![](/media/base/me.jpg)