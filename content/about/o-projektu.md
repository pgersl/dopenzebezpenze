---
title: O projektu
layout: single
coloring: green
---
## Do penze bez penze?

Česká republika, ale nejen ta, se dostává do pasti, kterou na sebe sama v minulosti nastražila. Důchodový systém u nás funguje už více než 100 let s tím, že myšlenky důchodového systému pochází už ze druhé poloviny 19. století. Princip je jednoduchý pracující populace odvádí část své mzdy státu, který ji přerozdělí lidem, kteří už z nějakých důvodů pracovat nemohou (jsou buď už příliš staří, nemocní nebo jim nějaká věc brání ve výkonu práce). Nápad je to hezký, má ovšem jeden háček – *demografická změna*.

Důchodový systém počítá s tím, že pracujících bude vždy více než penzistů, takže prostředků na výplatu penzí bude dost. Rostoucí životní standard ovšem paradoxně zapříčiňuje nižší porodnost (na extrémní případ se lze podívat třeba do Japonska). Ukazuje se, že populační krize nebude ve skutečnosti přelidnění, ale postupné vylidňování. Méně pracujících na více nepracujících zapříčiní jedinou věc – nižší důchod, který bude pravděpodobně neslučitelný s přiměřeným životním stylem.

{{< slogan content="Připravujeme mladé lidi na nový svět." color="green" >}}

## Cíl projektu

Cílem projektu *Do penze bez penze* je na tuto problematiku poukázat a rozebrat ji do detailu. Každý problém začíná jeho pochopením. Toho dosahujeme prostřednictvím přednášek na středních školách. Zároveň bychom ale neradi jen přízpívali do už tak nepříjemné úzkosti mladých. Ve skutečnosti má totiž tento problém vcelku jednoduché řešení, se kterým je pouze třeba se ztotožnit a to dostatečně včas.

Za svou penzi musíme totiž přebrat zodpovědnost my sami. Nikdo jiný to za nás nevyřeší. V rámci přednášky tedy také učíme, jakými způsoby se dá na penzi připravit, a že to ve skutečnosti nemusí být zas tak černé.

## Kdo za tím stojí?

Tento projekt je prozatím one-man-show. Petr Geršl je akreditovaný poradce Golden Gate. V rámci své práce se věnuje mj. přesně této problematice a pomáhá lidem s přípravou na důstojný důchod prostřednictvím investic. Všímá si ale celkem zásadních nedostatků v aktuálním řešení výuky finanční gramotnosti na školách a snaží se tento nedostatek řešit vlastními aktivitami. *Do penze bez penze* je jádrem všech jeho aktuálních snažení v oblasti vzdělávání.

Do budoucnosti si Petr klade za cíl rozšířit tým edukátorů, se kterými se bude věnovat penzi nejen po stránce finanční, ale taky z jiných úhlů pohledu.